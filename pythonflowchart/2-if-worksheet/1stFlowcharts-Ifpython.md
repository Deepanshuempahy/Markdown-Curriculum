
```ngmeta
name: Flowcharts-If

completionMetho:
```

# Flowcharts-If

- Hum apne programs ka code likhne se pehle, **flowchart** banate hai. Aise isliye karte hai taaki hum yeh samajh paaye ki program her step per kaise chalega.
 
- Jaise, agar aapko yeh check karna hai ki kya 4 5 se bada hai? Agar bada hai to print karo **“bada hai”**. Aur agar nahi hai to print karo **“chota hai“**. Iska hum aise flowchart bana sakte hai:

![first condition](../sdMSYuJXID92CIcg8gsdGoQ.png)


- **Neeche diye gaye questions ke hisaab se flowcharts ko complete karo**

- 1) Check karo ki kya 100 99 se bada hai? Agar hai to print karo **“bada hai”**, aur nahi to print karo **“Chota hai”**. Aapko isme if statement complete karni hai 

![secnd if condition](../Markdown-Curriculum/2sY8y3hYcd2Dt_dSSdnca3HA.png)

- 2) Check karo ki kya 1000 4000 ke barabar hai ya usse bada hai? Agar hai to print karo “barabar ya bada hai”. Aur agar nahi hai to print karo “nahi hai”. Aapko isme print statement complete karni hai.

![Third if condition](/home/courage/Desktop/Markdown-Curriculum/3sQKm23RjunIBivIYRvpd8jg.png)

- 3) Check karo ki kya 1000 1000 ke barabar hai? Agar hai to print karo “barabar hai”, aur nahi to print karo “barabar nahi hai”. Isme aapko print aur if dono likhne hai.

![Forth if condition](/home/courage/Desktop/Markdown-Curriculum/4sZDbdlVmj_IWKiVGjTl9Iuw.png)

- **>Ab neeche diye gaye questions ka pura flowchart banao. Inn questions mein aapko khud print statement likhni hai jisse samajh aaye ki condition true false hone per kya ho raha hai**

- 1)**Ek flowchart banao jo check kare ki kya 100 ghata 33 55 ke barabar hai ya nahi?**
	- 2)**Ek flowchart banao jo check kare ki kya 44 jama 200 123 ke barabar hai ya nahi?**
	- 3)**Ek flowchart banao jo check kare ki kya 44 guna 3 123 ke barabar hai ya nahi?**
	- 4)**EK flowchart banao jo check kare ki kya 22 bhag 2 10 se bada hai ya nahi?**
	- 5)**EK flowchart banao jo check kare ki kya 55 bhag 11 5 se chota ya barabar hai ?**
	- 6)**EK flowchart banao jo check kare ke kya 100 guna 40 bhag 50 10 se bada hai ya nahi?**
	- 7)**Ek flowchart banao jo check kare ki kya 300 ghata 123 jama 231 guna 45 bhag 44 300 se bada hai ya nahi ?**


- **>Agar aap subah class mein 8:30 se late ho jaate ho, tab aapko class miss karni padhti hai. Iska flowchart hum aise bana sakte hai:**

![fifth if condition](/home/courage/Desktop/Markdown-Curriculum/5sjQkGkXr2eKzqV5VNxFsGow.png)

**Iss flowchart mein agar “Time” 8:30 se kam ya uske barabar hoga tab If ke andar likhi condition TRUE hogi aur print hoga “class attend kar sakte hai”. Magar agar Time 8:30 se jyada hoga tab if ke andar likhi condition FALSE hogi aur print hoga “class attend nahi kar sakte”.**	



- 1) Agar ek number 10 se chota hai tab print karo **“10 se chota hai”**. Agar wo 10 se bada hai aur 20 se chota hai tab print karo “**20 se chota hai**”. Aur agar 20 se bada hai tab print karo ki “**20 se bada hai**”. Iss information ka use kar kar flowchart complete karo.

![Do if condition](/home/courage/Desktop/Markdown-Curriculum/6siYcyelZF8vKP_ZclimCEWA.png)

- 2) Agar water filter mein paani 1L se kam hai to aur paani bharna hai. Agar paani 1L se 10L ke beech mein hai to aur nahi bharna. Aur agar 10L se jyada hai to paani overflow kar jata hai. Neeche diye flowchart ko iss information ka use karke complete karo

![Two if condition](/home/courage/Desktop/Markdown-Curriculum/7s_bLj5LGm7w-Mlx2QZIMHIA.png)

- 3) Agar ghar mein khaana bacha hota hai tab hum lunch mein firr se khaana nahi banate. Aur agar khaana nahi bacha hota tab hum khaana banate hai. Khaana banane ke liye hume vegetables ki jarurat hoti hai. To hume khaana banane se pehle yeh check karna hoga ki vegetables hai ya nhi? Agar vegetables nhi hongi tab hume vegetables khareedni hongi. Warna agar vegetables ghar mein hongi to nahi khareedni hongi. Ab iss information ka use kar kar flowchart complete karo.

![dui if conditon](/home/courage/Desktop/Markdown-Curriculum/8s3BTQ6_2RIC1_l18Zc0RHmQ.png)

- 4) Ab ek flowchart banao jo yeh check kare ki number negative hai yaani 0 se chota hai, positive hai yaani 0 se bada hai ya number positive hai aur 10 se bada hai.



**Neeche diye gaye flowcharts ko complete karo:**



- **1) Ek flowchart banao jo yeh check kare ki kya 48 4 ka multiple hai yaani ki kya 48 4 ke pahade mein aata hai ya nahi?**


![Multipal](/home/courage/Desktop/Markdown-Curriculum/9sPriG7yNGnzibZe50t13gJA.png)

- 2) Ek **flowchart** banao jo yeh check kare ki kya `85 13` se **divisible**	 hai yaani kya `85` ka `13` se bhaag karke **shesh `0`** bachta hai?

![Divisible](/home/courage/Desktop/Markdown-Curriculum/10s8bxnd7fhFcq57MEqjlORFQ.png)

**Hum flowchart mei user se input bhi le sakte hai. Socho agar aapko flowchart banana hai jo user se ek number input le aur check kare ki kya wo number 2 se divisible hai ya nahi?**

![raw-input](/home/courage/Desktop/Markdown-Curriculum/11sBULLnpbIJmcCEuM7ps0FlQ.png)

**User se input lene ke liye hum pehle variable ka naam likhte hai fir raw_input ka use kar kar input lete hai.**
**Jaise, upar humne “number” naam ka variable banaya hai. Uske baad raw_input ka use kiya hai.**
**Aisa karne se user koi bhi number input karega aur firr hum check karenge ki kya uss number ka `2` se modulous zero ke barabar hai ya nahi.**
 
**Socho agar user ne `5` daala. Uske baad hum check karenge ki kya `5%2 0` ke barabar hai?**
**Nahi wo `0` ke barabar nahi hai. Isliye condition false ho jayegi aur print hoga “Divisible nahi hai**”


**Aise hi socho agar user 20 daale to. 20%2 0 ke barabar hai. Condition true hogi aur print hoga “Divisible Hai”**
- 3) Ek flowchart banao jo user se **2 numbers input** le. Aur dono mein se bade number ko **print** kare. **Jaise**, agar user **100 aur 30** input kare, tab **100 print** hona chahye.

![Do raw input](/home/courage/Desktop/Markdown-Curriculum/12sqMx03Q6-BVYwj__cPZKOYg.png)

 
- 4) Ek flowchart banao jo user se **ek number input** le aur yeh check kare ki kya number **5 aur 15** dono se **divisible** hai?

![Divisible rawi_nput](/home/courage/Desktop/Markdown-Curriculum/13s1BKHXRcD5PB0H_dOXwU3Hw.png)

- **5)** Socho aap ek planet par ho jahan aap,
	- **5 saal** ki umar ke baad school ja sakte ho. 
	- **18 saal** ki umar ke baad vote de sakte ho. 
	- **21 saal** ki umar ke baad car drive kar sakte ho.
	- **24 saal** ki umar ke baad shaadi kar sakte ho.
	- **25 saal** ke baad legally drink kar sakte ho.

- Ab ek flowchart banao jo user se uski “**age**” input le. Aur **print** kare ki wo inme se kya kya cheezein kar sakta hai. 



